# Škálování

Nervy v páteřní míše mají délku až jednoho metru. Proč ale neexistuje buňka,
která by měla nejen délku jednoho metru ale také šírku a výšku jednoho
metru. Proč na úrovní centrimetrů je nejúspěšnejším žívočišným druhem
hmyz, zatímco obratlovci dominují v rozměrech decimentrů až metrů.
Odpověď na tuto otázku je až překvapivě jednoduchá a pro úvahu nám stačí
znát poměr mezi objemem a plochou.

## Rozměry živých organizmů

```{figure} https://study.com/cimages/multimages/16/organism_sizes3499042571070877048.jpeg
```

Délka organizmu je, jak jsem si řekli v předešlé kapitole, jedna ze
základních charakteristik organizmů. Živé organizmy existují v široké
škále velikostí, který si můžeme lépe uvědomit, porovnáme-li velikost
bakterie a velryby. Velryba má rozměr v desítkách metrů (10$^1s$),
zatímco bakterie jsou mikroskopičtí živočichové o rozměrech desetin
mikrometrů ($10^{-7}$ m). Rozdíl v délce je tedy 8 řádů. Má-li jedna
bakterie objem približně (0.1$\mu$m)$^3$ a velryba objem (10 m)$^3$,
vejde se do jedné velryby celkově 10$^{24}$ bakterií.

Protože my jsme spíš zvyklí posuzovat rozměry na základě délky než
objemu a uvažujeme v relativně malých číslech, informace, že do objemu
velryby se vejde 10$^{24}$ bakterií je pro nás nepředstavitelné číslo.
Jaká je to délka kdybychom tyto bakterie seřadili za sebou? Můžete si
jednoduše spočítat, že takový řetezec bakterií by obtočil Zemi kolem
rovníku 7.6 miliard krát, nebo bychom je mohli nátáhnout až ke Slunci a
zpátky k Zemi až milionkrát. Případně bychom mohli tyto bakterie
roztáhnout k nejbližší hvězdě, což je 3.3 světelného roku a zpátky
celkově 5 krát. Samozřejmě, že tato úvaha není právě jednoduchá,
poskytuje nám ovšem představu o složitosti živých organizmů.

## Délka, plocha, objem 

```{figure} scale/krychle1.svg
```

Představte si živý organizmus, který by měl tvar krychle, označme ho
krychloid. Organizmus by byl tvořen z větší části z vody, měl by tedy
hustotu 1000 kg m$^{-3}$. Krychle by měla stranu $l_1=$1 dm. Jaký by
měla povrch a jaký by měla objem a hmotnost? Z geometrie víme, že
krychle má 6 stran a každá strana je čtverec, povrch je tedy

$$A_1=6l_1^2 = 6\,\mathrm{dm}^2.$$ 

Objem krychle je úměrný třetí mocnině
strany 

$$V_1 = l_1^3 = 1\,\mathrm{dm}^3.$$ 

Jeden decimetr krychlový se
rovná 0.001 m$^3$ pro odvození hmotnosti můžeme vyjít z jednotek
hustoty, které jsou definovány jako poměr hmotnosti na objem. Hustota se
tedy počítá jako $\rho = m/V$ a pro našeho krychloida bude mít hodnotu 1
kg.

```{figure} scale/krychle2.svg
```

Krychloid je ve svém okolí spokojen a roste. Jeho hustota zůstává
stejná, ale naroste do dvojnásobného rozměru, označme ho dolním indexem
2. Znamená to, že jeho lineární rozměr, tedy délka je 

$$l_2 = 2\,l_1,$$ 

tedy hrana krychloida měří 2 dm. Jak se změní jeho plocha,
objem a hmotnost? Jeho plocha se určí stejným způsobem jako v předešlém
případě. Plocha krychle je 

$$V_2 = 6 (l_2)^2$$

tedy 24 dm$^3$. V porovnání s plochou jednotkového krychoidu je 4-násobně větší, tedy
$2^2$ větší. Z obázku je zjevné, že dvojnásobný krychloid můžeme
sestavit z 8 jednotkových krychloidů. Objem dvojnásobného krychloidu
určíme jako 

$$V_2 = l_2^3$$

a bude tedy 8 dm$^3$. Při zvětšení
krychloidu na dvojnásobek délky se jeho objem zvýšil 8-krát, tedy $2^3$.
Hmotnost dvojnásobného krychloida je úměrná jeho objemu a proto se
zvýšila také 8-krát ($2^3$ krát) a bude 8 kg.

```{figure} scale/krychle10.svg
```

Uvažujme nyní, že krychloid dále roste a roste až nabude 10 násobku
původní délky. Jeho délku můžeme napsat jako 

$$l_{10}=10\,l_1$$

Jak už
asi tušíme, plocha desetinásobného krychloidu se zvětší v porovnání s
jednotkovým krychloidem 100 krát, tedy 10$^2$ krát. Do objemu
desetinásobného krychloidu se vejde 10x10 jednotkových krychloidů na
jednu základnu a takových složení budeme mít nad sebou 10, objem se tedy
zvýší 10 x 10 x 10 = 10$^3$, tedy tisíckrát. Hmotnost krychloidu také
výrazně vzroste a dosáhne 10$^3$ násobek původní hmotnosti 1 kg.
Hmotnost desetinásobného krychloidu bude 1 tuna.

Obdobným způsobem bychom mohli uvažovat o živočichovi ve tvaru koule o
poloměru $r$, který má plochu $4\,\pi\,r^2$ a objem $4/3\,\pi\,r^3$. Při
zvýšení jeho poloměru na dvojnásobek by se jeho plocha změnila na
$4 \pi 2^2 r = 2^2 V_1$ a jeho objem by se změnil na
$4/3\,\pi\, 2^3\,r^3 = 2^3 V_1$.

Zjistili jsme tedy, že při zdvojnásobení objemu se plocha zvýší s druhou
mocninou a objem se zvýší s třetí mocninou změny jeho lineárních
rozměru. Tento poznatek obecně vychází z geometrie, protože vzorec pro
výpočet plochy vždy obsahuje délku umocněnou na druhou a vzorec pro
výpočet objemu délku umocněnou na třetí.



|  **Těleso**  |  **Plocha**                   |   **Objem**
  --- |--- |---
|  Krychle   |$6\,a^2$                    |$a^3$
|  Koule     |$4 \pi r^2$                 |$\frac{4}{3}\pi r^3$
|  Válec     |$2\,\pi r^2+2\,\pi\,r\,h$   |$\pi r^2 h$|


Naše zjištění tedy platí pro tzv. **izometrické škálování**, t.j.
škálování při kterém dochází ke zvýšení lineárních rozměrů ve všech
směrech.[^1] Příklad, kdy toto škálování neplatí si můžeme ukázat na
příkladu válce. Představte si, že máte válec, např. konzervu tuňáka v
oleji o poloměru základny $r_1$ a výšce $h_1$. Chcete mít větší
konzervu, tak zvýšíte její výšku (např. $h_2=2\,h_1$), její základnu
necháte nezměnénou. Jak se změní její objem? Podle vztahu v
tabulce dojde k lineárnímu zvýšení ($V_2 =
\pi\,r^2 h_2 = 2 \pi\,r^2 h_1 = 2^1\,V_1$). Tento trik využívají
výrobci, kteří při zvětšování obalu nezvětšují obal izometricky, ale
jenom v jednom směru, nejlépe ve směru, který je ve vzorci pro výpočet
objemu v první mocnině. Výrobek tak budí dojem výrazně většího výrobku
bez zvýšení jeho objemu jenž by vyžadovalo izometrické škálování.
Škálování, při kterém roste jen jeden z rozměrů nebo jednotlivé rozměry
výška, šířka a délka nerostou rovnoměrně označujeme jako škálování
**alometrické**[^2]. Typickým příkladem alometrického škálování je růst
člověka. V případé, že by se tělo škálovalo izometricky rostla by váha s
třetí mocninou výšky. Alometrické škálovaní nebo růst znamená také to,
že se v průběhu růstu mění poměry mezi jednotlivými částmi lidského
těla. Můžeme to vidět v porovnání antropometrických parametrů dospělého
člověka a dítěte, kde vidíme např, že déti mají například vzhledem k
tělu mnohem větší hlavu.

```{figure} scale/allometric-growth.png
```

Stejně jako geometricky jednoduché objekty a tvary, můžeme takto
škálovat i složitější objekty. Jako příklad může poslužit tvar listu na
obrázku. 

```{figure} scale/list.svg
```

Jeho plochu můžeme určit tak, že list natřeme
barvou a otlačíme ho na milimetrový papír. Následně spočítáme všechny
zabarvené čtvrce a součtem jejich ploch určíme plochu listu. Když chceme
vědet, jakou plochu bude mít list dvojnásobné velikosti, představte si,
že nahradíme každý z počítaných čtverců čtvercem o dvojnásobné straně.
Plocha každého ze čtverců bude čtyřnásobná a tedy i celková plocha bude
čtyřnásobná.

## Poměr objem a plocha

Zkoumáme-li poměr mezi objemem a plochou u izometrického škálování,
můžeme tuto závislot vyjádřit jednoduchým podělením plochy a objemu.
Plocha k objemu je úměrná $A/V \propto l^2/l^3 =
1/l$.[^3]. Tato závislost nám říká, že velký živočich bude mít méně
povrchu vzhledem k objemu než malý živočích. Z daného pohledu je hlavním
rozdílem mezi velrybou a bakterií, že bakterie má 100 000 000 krát více
povrchu k objemu než má velryba.

Poměr plochy povrchu k objemu také hrál klíčovou roli v evoluci, jak
poukázal Haldane [@Haldane1926]. Živý svět se skládá z buněk, které mají
velmi podobné požadavky na kyslík. Mikroskopická zvířata, jako jsou
například malí korýši v planktonu, pohlcují kyslík celou plochou těla a
kyslík rychle difunduje do všech buněk. Pokud by se vyvinula větší
zvířata ve stejném tvaru a složení těla jejich povrchová plocha by se
snížila vzhledem k objemu, a tak by bylo mnohem obtížnější absorbovat
dostatek kyslíku. Například hmyz používá k dýchání systém trubiček -
vzdušnic otevřených průduchy na straně hrudi a zadečku. Vzduch se u
hmyzu dostává přímo k vnitřním tkáním a dýchání je primárně pasivní
proces. Výměna dýchacích plynů u hmyzu je tedy podmíněna difuzí, která
je účinná do vzdálenosti 1 cm, takže to také omezuje velikost hmyzu.

Evoluční průlom umožňující větší velikosti zvířat přišel s rozvojem
krevního oběhu jako prostředku pro distribuci kyslíku a dalších živin. I
tak pro zvířata naší velikosti musí být k dispozici obrovský povrch pro
absorpci kyslíku. Toho bylo dosaženo vývojem plic.

Vrátíme-li se ke korýšům, jejich trávící soustava má podobu jednoduché
rovné trubky. Množství potravy, které musí přijmout vyšší zvířata je
úměrné počtu buněk. Ve střevě povrch absorbuje živiny ve stejné míře a
problémy vznikají proto, že plocha střevního povrchu se zvyšuje pomaleji
než počet buněk, které musejí být vyživovány. Proto se v průběhu vývoje
nahradila rovná trubka trubkou stočenou s mnoha vnitřnímy výběžky.
Podíváme-li se na mnohé struktury vnitřní anatomie člověka, lze je
chápat jako strategie, které se vyvinuly pro zvýšení disponibilní plochy
povrchu zejména k výmeně dýchacích plynů a živin. To platí nejen pro
živočichy ale také pro rostliny.

-   V případě stromů je řešením vytvoření tenkých struktur - listů. K
    výměne dýchacích plynů dochází ve vnitřních strukturach listu, které
    jsou mnohem větší než povrch listu viditelný volným okem. Například
    strom, který má 2000 listů, jejich vnější plocha je přibližně 200
    m$^2$. Plocha vnitřních struktur listů je ovšem až 30 krát větší,
    6000 $m^2$, tedy 0,6 hektaru.

-   U rostlin je důležité také zabezpečit co největší plochu pro
    příjmání živin. 1 m$^2$ trávy má kořínky jejiž celková plocha
    dosahuje 350 m$^2$.

-   K výměne dýchacích plynů dochází také v našich plících. Plíce
    obsahují struktury alveolů s tenkou stěnou a tudíž velkým povrchem.
    Celková kapacita plic je přibližně 6 litrů vzduchu. Plocha, na které
    se tento vzduch dostává k výměne dýchacích plynů je 50 a 100 m$^2$
    co je přibližně plocha školní třídy.

-   To co platilo u rostlin pro kořeny, platí pro člověka v trávicím
    systému. Jednotlivé klky a mikroklky navyšují celkovou plochu
    střeva. Celková plocha tentkého střeva, které je dlouhé přibližně 7
    metrů je tak až 2000 m$^2$.

-   Kromě výměny dychacích plynů s vnějším prostředím je nutno dostat
    tyto dýchací plyny efektivně k jednotlivým orgánům. Proto se krevní
    řečišté skládá z poměrně velkých cév, které mají dostatečně velký
    objem k transportu a zároveň z obrovského množství tenkých kapilár,
    u kterých je důležitá velká povrchová plocha. Celková plocha kapilár
    v lidském těle je 6000 m$^2$.

## Ponderální index

Hmotnost pacienta je důležitým parametrem pro určení obezity a
měření hmotnosti u jednice v průběhu času vypovídá o jeho životním
stylu. Jak ale porovnáme jednotlivé pacienty mezi sebou? Jakým
způsobem zjistíme, je-li váhou dvou lidí různé velikosti srovnatelná
nejsou-li stejné tělesné stavby.

Při odhadu můžeme vyjít z našich znalostí škálování. Pro dva jednice
stejné stavby bychom meli vydělením objemu a třetí mocniny rozměru
získat konstantu. Vyšší hodnota bude odpovídat většímu objemu, než
by měl být vzhledem k výšce a to může znamenat nadváhu.

Objem člověka se ovšem měří těžko, ale vzhledem k tomu, že hustota
lidských tkání je přibližně stejná, je možné jako míru objemu zvolit
váhu. Z lineárních rozměrů člověka je nejlépe měřitelná výška. Ta má
kromě jiného tu výhodu, že se na rozdíl od jiných rozměrů nemění při
nadváze. Ponderální index, označován také někdy jako Queteletův
index, je tak definován jako podíl hmotnosti a třetí mocniny výšky.

Index by ovšem měl být bezrozměrný. Podíl objemu a třetí mocniny
výšky získámé formálně stejné jednotky jenž má hustota kg m$^{-3}$.
Proto můžeme získat bezrozměrný index, podělíme-li ho hustotou vody
$\rho$. 

$$PI = \frac{m}{\rho\,h^3}$$ 

V daném vyjádření je normální
ponderální index v rozsahu 0,0105 až 0,014.

Tento index se používa i v jiných oblastech. Jeho modifikovaná verze
je známá jako Rohrerův index stavby těla, nebo jen Rohrerův index.
Rohrerův index není bezrozměrný, dosazuje hmotnost v gramech a výšku
v centimetrech.

## BMI - body mass index


  |**Klasifikace**    | **rozsah BMI(kg/m$^2$)** |
  |---|---| 
  |**Podváha**        |       $<18.50$     |          
  |Závažná podváha      |       $<16.00$      |         
  |Střední podváha       |      $16.00 - 16.99$   |     
  |Mírná podváha         |      $17.00 - 18.49$   |     
  |**Normální váha**       |    $18.50 - 24.99$    |    
  |**Nadváha**          |       $\geq 25.00$       |     
  |Pre-obezita            |     $25.00 - 29.99$   |     
  |$27.50 - 29.99$ Obezita  |   $\geq 30.00$      |      
  |Obezita 1. stupně    |       $30.00 - 34.99$  |      
 | Obezita 2. stupně    |       $35.00 - 39.99$  |      
  |Obezita 3. stupně     |      $\geq 40.00 $     |       

Problémem vztahu mezi výškou a objemem se zaobíral také belgický
statistik Adolphe Quetelet [@Eknoyan2008]. Ve svém díle přímo tvrdí:
Quetelet toto pozorování vysvětluje tím, že člověk roste více do
šírky než do výšky.

Z daného pozorování plyne zavedení **indexu tělesné hmotnosti**,
obvykle označovaného zkratkou BMI (z anglického body mass index).
Tento index vypočítáme podle vztahu

$$BMI = \frac{m}{h^2}$$ 

kde se hmotnost dosazuje v kilogramech a výška v metrech. Jednotkou BMI je
kg m$^-2$. Tato jednotka se většinou, a z pohledu biomechaniky
nesprávně, neuvádí.

BMI se používá jako indikátor podváhy, normální tělesné hmotnosti,
nadváhy a obezity, umožňující statistické porovnávání tělesné
hmotnosti lidí s různou výškou. BMI jako parametr pro hodnocení
obezity není vhodný při izometrickém škálování. Představme si
zdravého člověka s výškou 170 cm a BMI 22 kg/m$^2$. Kdyby byl daný
člověk o 10% zvětšen, pořád mu zůstane stejná stavba těla, ale jeho
hmotnost se výrazně zvýší a tím pádem se dotane do kategorie lidí s
nadváhou podle BMI. BMI tak předpokládá, že vysokí lidi budou
štíhlí, zatímco u lidí s nižší výškou BMI toleruje relativně vyšší
hmotnost.


```{figure} scale/bmif.jpg
```

Dalším nedostatkem BMI pro hodnocení obezity je, že tato míra nebere
do úvahy množství tělesného tuku. Příkladem mohou být sportovci s
velkým množstvím svalové hmoty, kteří podle BMI spadají do oblasti
obezity. Pro hodnocení obezity se proto používají i jiné míry jako
je poměr obvodu pasu a boků (WHR) nebo poměr mezi obvodem pasu a
výškou (WHtR). Výhodou BMI je jeho oblíbenost, při určování
zdravotních rizik je BMI uvedeno u většiny studií.

## Kvantifikace velikosti

Zatím jsme mluvily o délce a objemu v obecných termínech. Jakou
velikost bychom měli měřit. Na výběr máme několik rozměru: délku,
šírku, obvod, poloměr, průměr. Stejně tak u plochy můžeme určovat
celkovou plochu nebo plochu přůřezu. Výjdeme-li z principu měření,
je základem měření vzájmené porovnání.

Nejjdednodušší je to pro určení objemu. Objem těla je jenom jeden a
můžeme ho relativně jednoduše odhadnout na základě hmotnosti,
protože hustota těla živočichů je přibližně stejná.

Z toho, že známe objem, můžeme vyjít při určení délky. Na základě
pravidel škálování je objem úměrný třetí mocnině délky. Můžeme tak
třetí odmocninu délky označit jako tzv. **nominální délku**[^4].
Nominální délka nemusí odpovídat žádnému z rozměrů organizmů. Proto
můžeme pro porovnání určit tzv. **charaketristickou délku**.[^5].
Charakteristická délka nám neumožní porovnat živočichy různé
konstituce (např. o kolik musí bý větší krychle aby byla větší než
koule). Je však použitelná, chceme-li srovnat živočichy stejného
tvaru (velikost dvou brouků), nebo tvar je irelevantní zrovnáme-li
živočichy jejíchž rozměry se řádově liší (bakterie a velryba). Pro
geometricky podobné živočichy se veškeré délky proporcionálně mění -
zdvojnásobíme poloměr, zdvojnásobí se průměr a obvod.

### Linearizace grafu

Vraťme se k našemu krychloidu. Představte si, že všechny živé
organizmy na planetě Krychle mají tvar krychle. Známe jejich
charakteristickou délku, plochu a hmotnost, která odpovídá objemu.
Jak určíme závislosti mezi délkou a plochou nebo objemem, které jsme
si teoreticky odvodili v předchozí
části. Na rozdíl od výpočtu můžeme
využít znázornění ve grafu.

Představte si, že vezmeme data jednotlivých živočichů, jejich délku
a jejich plochu a vyneseme je do grafu. Výsledkem bude množina bodů
definujících křivku, v našem případě parabola. Tento graf nám ovšem
neposkytne moc informací jak se plocha mění s délkou. Z grafu bychom
rádi získali jednu informaci (jedno číslo), které nám určí tuto
závislost.

Delší nevýhodou daného grafu je jeho rozlišení. Rozměry živočichů
pokrývají různou škálu: od mikrometrů až po desítky metrů. Na světě
je ovšem mnohem větší počet druhů malých živočichů o rozměrech
milimetrů, než velkých o rozměrech metrů. Proto bude mít graf velké
množství bodů na začátku a malé množství bodů na konci rozsahu
velikosti.

Ukážeme si, jak můžeme vyřešit oba tyto problémy najednou,
jednoduchým změněním vynášení dat na jednotlivé osy. Místo vynášení
jednotlivých hodnot na osy grafu v lineárním měřítku budeme na
jednotlivé osy vynášet v tzv. logratimickém měřítku. Znamená to, že
vzdálenosti na ose nebude odpovídat skutečným poměrem velikostí ale
násobku vzdálenosti, t.j. vzdálenost mezi 1 a 10 bude stejná jako
vzdálenost mezi 100 a 10000. Stejně tak bude platit, že vzdálenost
mezi 1 a 3 bude stejná jako vzdálenost 3 a 9 a vzdálenost mezi 9 a
27. Stejně to platí na druhou stranu, vzdálenost mezi 0.1 a 0.01 je
stejná jako vzdálenost mezi 0 a 1. Co se stane s grafem, uděláme-li
danou změnu. Pro označení os v tomto grafu použijeme označení
$x', y'$.



```{figure} scale/linear_g.svg
```

```{figure} scale/loglog_g.svg
```

Představme si tři živočichy, kteří mají charakteristický rozměr
($l$) 0.1 m, 1 m a 10 m. Jejich plocha se mění přesně podle zákona
škálování a to v poměru $A=l^2$, t.j. mají plochu 0.01, 1 a 100.
Jáké budou vzdálenosti na ose linearizovaného grafu
$\mathrm{log}\,l$ a $\mathrm{log}\,A$. Z definice zavedení logaritmu
je zřejmé, že vzdálenosti na ose $\mathrm{log} l$ jsou stejné. Na
ose $\mathrm{log}\, A$ je vzdálenost mezi 1 a 10 stejná jako mezi 10
a 100, t.j. vzdálenost mezi 1 a 100 se rovná dvěma jednotkám
vynášené vzdálenosti. Stejně to platí pro pro vzdálenosti mezi 0 a
0,01. Výsledkem tedy bude lineární graf, kde pro jeden přírustek na
ose $\mathrm{log}\, l$ máme dva přírůstky na ose $\mathrm{log}\, A$.
[^6]

Původní graf, který měl lineární osy, byl vhodný pro kreslení funkcí
ve tvaru 
$$y = ax + b\,\,.$$

Grafem této funkce je přímka a přímo z
grafu můžeme vyčíst parametry přímky. Bod na ose $y$, který protíná
přímka se rovná parametru $b$. Parameter $a$, označovaný jako
směrnice přímky, udává sklon přímky. Funkce s vyšší hodnotou $a$
jsou strmější než ty, které mají malou hodnotu $a$. Můžeme ho přímo
z grafu určit odměřením úhlu $\alpha$, který zvírá naše funkce s
osou $x$; $a=\tan(\alpha)$. Jinými slovy, je sklon křivky $a$ mírou
toho nakolik při změne $x$ roste hodnota $y$; $a$ změna $x$ =
změna $y$. 

$$a\,\Delta x = \Delta y$$

V nově změneném grafu $x'y'$ jsme vyřešili problém velikosti
živočichů. Hmyzu, který má velikosti od mm (10$^{-3}$ m) do
centrimetrů (10$^{-2}$ m), přináleží v grafu stejný rozsah os jako
velkým savcům v rozměrech jednoho ($10^0$ m) metru až několika metrů
(10$^{1}$ m).

Co ovšem znamená sklon grafu? Předpokládejme, že máme graf ve
změněných osách ve tvaru přímky $y' = a x'$, ve kterém na jednu
jednotku přírustku na ose $x'$ připadají dvě jednotky přírustku na
ose $y'$. Osa $y'$ ovšem není lineární, to znamená, že rozdílu mezi
jednotkovou vzdálenost na ose $x$ mezi 1 a 10 odpovídají dva
jednotky na ose $y$, t.j. rozdíl mezi 1 a 100 (10$^2$). Máme-li na
ose $x$ číslo 3, musí ji na ose $y$ náležet číslo, které je
dvojnásobně tak daleko, t.j. číslo 9 (3$^2$). Kdybychom měli sklon
3, t.j. na jednu jednotku na ose $x'$ by připadaly tři jednotky na
ose $y'$, znamenalo by to, že intervalu mezi 1 a 10 odpovídá
interval mezi 1 a 1000 (10$^3$). Sklon křivky v grafu $x'y'$ tak
odpovída exponentu mocniny v grafu s lineárními osami $xy$.
$$y = x^a$$ Zvolíme-li tento způsob vykreslení, z křivky, která byla
exponenciální (parabola) se stane křivka lineární, u které můžeme
jednoduše určit jednotlivé parametery. Tento postup se označuje jako
linearizace grafu a umožní nám jednoduchým způsobem určování vztahů
mezi veličinami, mezi kterými je mocninový vztah.

 | $y$                    |          $a$     |  $b$|
  |---|---|---|
|  Plocha těla                     1.95|      0.11|
 | Hmotnost kostí (suchozemští)|    3.25|     0.0608|
 | Hmotnost kostí (vodní) |         3.07|      0.137|
 | Hmotnost svalů        |          3.00|      0.45|
 | Metabolická spotřeba |           2.25|      4.10|
 | Efektivní objem plic|            3.09|    0.0000567|
 | Frekvence dýchání |              -0.78|     0.892|
 | Hmotnost srdce   |               2.94 |    0.0058|
 | Frekvence tepu                |  -0.75 |    4.02|
 | Hmotnost ledvin              |   2.55   |  0.00732|
 | Hmotnost jater              |    2.61    |  0.033|
 | Hmotnost mozgu (neprimáti) |     2.10     | 0.01|
 | Hmotnost mozgu (člověk)   |      1.98      |0.085|

```{figure} scale/shingleton.jpg
```

Hodnotu $a$ můžeme určit jednoduše z grafu tím, že určíme směrnici
logaritmického grafu, $a$ změna $x'$ = změna $y'$. Máme-li
kalkulačku, která umí počítat logaritmy můžeme to jednoduše určit
jako

$$a = \frac{\Delta \log y}{\Delta \log x}$$ 

Samozřejmě ani přímka linearizovaného grafu nemusí procházet nulou. V případě
linarizovaného grafu $b$ závisí na volbě jednotek. Kdybychom
například místo metrů používaly pro vynášení milimetry, všechny
hodnoty jsou vynásobené parametrem 1000. Znamená to, že místo 1
budeme omít 1000 a místo 10 budeme mít 10 000. V linearizovaném
grafu se 1 posune o tři jednotky doprava a 10 a čtyři jednotky
doprava. Přímka grafu se tak celá posune o tři jednotky doprava.
Posun o $b =$ tři jednotky znamená, že jsme násobili $10^3$. Hodnotu
$b$ můžeme z grafu vyčíst jako hodnotu $y'$ při $x$ rovné jedné,
protože $1^a$ se rovná jedné pro libovolné $a$.

Pro nás je zejména důležité znát faktor škálování $a$. Protože
živočichové na zemi a ani člověk nemá právě tvar krychle, faktor
škálování nemusí být přěsně 3. Nejjednodušší způsob, jak tuto
hodnotu získat je právě graficky, kde do logaritmického grafu budeme
vynášet na vodorovnou osu charakteristickou délku (např. výšku
člověka) a na svislou osu vyneseme hmotnost, případně jiný parametr.

Koeficienty škálování pro jednotlivé parametry lidského těla jsou
uvedeny v tabulce. Je zajímavé, že hmota kostí roste
rychleji než celková hmota organizmu, zatímco metabolická spotřeba
celkově roste, ale ne tak rychle jako hmotnost. Tudíž větší
živočichové mají menší spotřebu energie na kilogram hmotnosti.
Tomuto fenomenu se budeme ještě věnovat.

## Škálování a Gallileo 

Galileo Galilei byl prvním, kto popsal podstatu škálování
[@Shingleton2010] tak, jak jsme si jí vysvětlili v předcházejícím
textu. K danému poznání ho přivedlo kromě jiného jednoduché
porovnání pevnosti kostry zvířat. Galileo začíná své dílo *Discorsi
e Dimostrazioni Matematiche Intorno a Due Nuove Scienze* (stručně
překládáno jako ) porovnáním pevnosti lodí různé konstrukce. Ptá se,
proč musí mít větší loď více výstuh než malá, když je přímo její
zvětšením. Galileo pozoruje, že daná závislost neplatí jen pro lodě
ale také pro zvířata a přímo se ptá:

*Všichni vědí, že kůň si při pádu z výšky tří nebo čtyř loktů (1,3 m
nebo 1,8 m) zlomí kosti , zatímco pes padající ze stejné výšky neba
kočka padající z výšky osmi až desíti loktů neutrpí žádnou újmu?
\... A nejen menší zvířata jsou poměrně silnější a robustnější než
větší, taky i menší rostliny jsou schopny vydržet víc. Oba víme, že
dub dvěstě loktů vysoký (9 m) neudrží své vlastní větve když bude
tvar jeho koruny stejný jako u stromu běžné velikosti; a že příroda
nemůže vytvořit koně stejně velké jako dvacet obyčejných koní nebo
obry desetkrát vyšší než obyčejný člověk, pokud by se zázrakem
nezměnily proporce jejich končetin a zejména jejich kostí, které by
musely být silnější než je obvyklé.*


```{figure} scale/2sc.png
```

Galileo si také všímá, že kosti jednotlivých zvířat nejsou úměrné
jejich velikosti. Na obrázku
je znázorněna kostra kočky a slona. 


```{figure} scale/catel.png
```


I když
jsou oba kostry na obrázku stejné velikosti, můžeme je lehce
rozlišit na základě tloušťky kostí. Slon má vzhledem ke své
velikosti mnohem větší kosti. Je zřejmé, že tato vlastnost bude
souviset se zákonem třetí mocniny, který jsme si odvodili pro
škálování.

```{figure} scale/galb.jpg
```

Představte si drátěnné lano, na kterém je zavěsen výtah. Drátěné
lano je druh lana, které je vyrobeno z několika kovových vláken.
Pevnost lana je úměrná tomu, kolik je v průřezu lana kovových
vláken, čím je větší průřez, tím je v něm více vláken a tím lano
unese větší váhu. Jak se musí změnit průměr lana, když kabinu výtahu
zvětšíme dvakrát ($l=2 l_0$). Víme, že na mezi lineárním rozměrem a
hmotností platí zákon třetí mocniny a tudíž bude kabina vážit
třikrát tolik ($m
= 8 m_0$). Proto musí být lano 8-krát silnější a tedy jeho plocha
průřezu musí být osminásobkem původní plochy průřezu. Má-li průřez
lana tvar kruhu musí pro poloměr platit: $$A = 8 A_0$$
$$\pi r^2 = 8 \pi r_0^2$$ $$r = 2^\frac{3}{2} r_0$$ Poloměr lana,
což je mírou jeho lineárního rozměru tedy roste víc než lineární
rozměr výtahu. Budeme-li pořád zvětšovat rozměr kabiny, dostaneme se
do bodu, kdy průměr lana bude větší než samotná kabina a lano bude
vážit tolik, že neunese vlastní váhu.

Vztah mezi pevností v tahu nebo tlaku a průřezem platí obecně a ne
jenom pro drátěné lano. Stejně tak pevnost kostí v tlaku je úměrná
jejich ploše průřezu. Můžeme tuto závislost vyjádřit vztahem pro
maximální sílu, která je pro danou kost úměrná průřezu:
$$F_{max}=\sigma_P A$$ kde $\sigma_P$ je koeficient úměrnosti a
označuje se jako mez pevnosti. Tato mez je charakteristická pro
každý materiál a pro kortikální kost má hodnotu přibližně 200
N/mm$^2$.

Představme si živočicha, který bude mít tvar krychle o straně $l$ a
bude mít jednu kost čtvercového průřezu o straně $a$. Dále
předpokládejmě, že hustota kosti je dva krát větší než hustota běžné
tkáně. Pro hmotnost živočicha tedy platí
$$m = \rho (l^3-a^2 l) + 2 \rho a^2 l =  \rho l^3 + \rho
 a^2 l$$ Unese-li kost přesně tíhu živočicha, musí platit

$$F_{max} = m g = \sigma_P a^2$$ 

Proto

$$a^2 = \frac{l^3}{\frac{\sigma_P}{\rho g}- l}$$ 

To kolik kostní
hmoty potřebuje živočich musí záviset na jeho hmotnosti. Vyjádřeme si poměr mezi objemem kostí ($V_{\mathrm{kost}}$) a objemem živočicha ($V$) jako

$$x = \frac{V_{\mathrm{kost}}}{V} =  \frac{a^2}{l^2}$$ 

kde $A_{\mathrm{kost}}$ je plocha kosti.

$$\frac{m_\mathrm{kost}}{m} = \frac{2\rho V_\mathrm{kost}}{V} = 2 \frac{l}{\frac{\sigma_P}{\rho g}- l}$$

Z daného vztahu vidíme, že tento poměr není konstatní a závisí na velikosti $l$. Je-li hustota $\rho$ stejná jako hustota vody (1000 kg/m$^3$) a gravitační zrychlení je približně 10 m/s$^2$, můžeme pro mez pevnosti 200 N/mm$^2$ napsat: 

$$\frac{m_\mathrm{kost}}{m} = \frac{l}{10^4 [\mathrm{m}] - l}$$ 

Protože hmotnost je při izometrickém škálování funkcí třetí mocniny délky $m \propto l^3$,
měla by se hmotnost kostry při zachování stálé pevnosti škálovat se čtvrtou mocninou lineárního rozměru. Podle
tabulky  se hmotnost kosti zvyšuje více než
celková hmotnost (koeficient $a=3$), nicméně méně než s čtvrtou
mocninou. To znamená, že větší živočichové mají hrubší kosti a ne natolik, jak by potřebovali pro dosažení stejné mechanické odolnosti jako mají malí živočichové. A tím se vracíme k pozorování Galilea o pádu koně z 1.5 metru.

## Škálování a energetická spotřeba

Může se zdát, že velikost těla je nevýhodou, protože s rostoucí
délkou a hmotností rostou požadavky na pevnost kostí. Na druhé
straně, může být velká hmotnost, resp. velký poměr objemu těla k
povrchu výhodou. Při relativně menším povrchu těla je výhodnější
udržet konstantní tělesnou teplotu, což má několik výhod. Například
je možné nastavit biochemické pochody tak, aby fungovaly optimálně
při dané teplotě. Také činnost svalů je efektivnější když fungují
jenom v úzkém rozsahu teplot.


```{figure} scale/kleiber.jpg
```

Udržování tělesné teploty je metabolicky náročné. Pro dospělého
člověka je to až kilogram potravin denně. Myš, která má rozměr asi
jedné dvacetiny rozměru člověka, má asi větší plochu a musí
spotřebovat až dvacetkrát tolik jídla jako člověk, samozřejmě
přepočteno na hmotnost myší. Myš tedy musí spotřebovat čtvrtinu své
vlastní tělesné hmotnosti denně jen aby zůstala v teple. To je
důvod, proč v arktických oblastech Špicberků je nejmenším savcem
liška. Tato úměra platí i na druhou stranu. Kdyby měla kráva
metabolizmus stejně rychlý jako myš, teplota uvnitř jejího těla by
přesáhla bod varu. Vztah, který říká, že energetická spotřeba
živočicha neroste úměrně s jeho hmotností se označuje jako
**Kleiberův zákon**.

Na základě této úvahy můžeme vysvetlit také alometrický růst dětí,
nebo obecně teplokrevních živočichů. Plazi a ryby nejsou nuceni
udržovat zvýšenou teplotu, takže je tepelné ztráty netrápí. Ale
savci a ptáci musí udržovat svou zvýšenou teplotu přes svůj život,
jak rostou ve velikosti od dítěte k dospělému. Vzhledem k tomu, že
rostou ve velikosti, tyto obratlovci začínají život s tělěm, které
má relativně vysoký poměr povrchu k objemu.

U dětí znamená jejich malá hmotnost to, že vzhledem k relativně
velkému povrchu rychle ztrácí teplo. Proto mají děti problém udržet
stálou tělesnou teplotu. Pro zvládnutí této nevýhody došlo u mláďat
savců k několika adaptacím. Teplokrevné nebo endotermické děti musí
být při narození mnohem větší, než mláďata chladnokrevných
ektotermických plazů. Větší velikost každého narozeného jednotlivce
znamená méně potomků z každého období těhotenství endotermické
obratlovců. Tak zatímco každý savčí období těhotenství přivede na
svět jednoho až deset potomků, typický plazí období těhotenství
povede k narození zhruba desti až sta potomků. Problém splnění
minimální velikosti potřebné k udržení konstantní tělesné teploty je
zvláště akutní pro nejmenší teplokrevní obratlovce. Nově narozených
netopýr může mít až 25% hmotnosti dospělé matky.

Dalším přizpůsobením endotermických obratlovců je, že teplokrevné
děti nerostou úměrně od dítěte k dospělému. Jinými slovy, zatímco plazi
se jeví jako miniaturní dospělí většina mláďat savců nemůže být
zaměněna za dospělého. Endotermické děti mají menší plochu, t.j.
kratší končetiny, zaoblené rysy a kulatou hlavu. Tyto úpravy
pomáhají teplokrevným dětem snížit tepelné ztráty povrchem a udržet
konstantní zvýšenou tělesnou teplotu.

Význam udržení stálé tělesné teploty můžeme doložit na základě
pravidel přežití. Člověk může přežít tři týdny bez jídla, nebo tři
dny bez vody, ale v případě, že nemá dostatečnou izolaci od chladu
může být mrtvý do tří hodin. Fyzika a měřítka vlastností jsou
základem pro pochopení většiny pozorování v biologie a medicíně.

[^1]: 

**Izometrický růst**: rovnoměrné zvýšení všech rozměrů ve stejném poměru.

[^2]: 

**Alometrický růst:** nerovnoměrné zvyšování jednotlivých rozměrů.

[^3]: 

Podíl plochy k objemu je nepřímo úměrný délce.
$\frac{S}{V} \propto l^{-1}$

[^4]: 

**Nominální délka**: třetí odmocnina objemu živočicha

[^5]: 

**Charakteristická délka**: fyzikální rozměr živočicha

[^6]: 

**Logaritmus**: je matematická operace, která udává kolikrát musíme násobit
        určité číslo označované jako báze sebou samým proto, aby jsme
        dostali jiné číslo. Např. logaritmus 100 s bází 10 se rovná 2
        ($\log_{10} 100 = 2$), protože 10 musíme mezi sebou vynásobit
        2-krát ($10\,10=100$). Kůli jednoduchosti označujeme dekadický
        logaritmus $\log_{10}$ jen jako $\log$.
