{
 "cells": [
  {
   "cell_type": "markdown",
   "id": "e1e63b18-f95a-4d94-91be-cc0f7c4b3334",
   "metadata": {},
   "source": [
    "# Stupně volnosti\n",
    "\n",
    "> **Stupeň volnosti** (DOF, degrees of freedom) je v mechanice počet nezávislých parametrů, které definují konfiguraci mechanického systému. Jinými slovy, je to počet nezávislých pohybů, které může těleso vykonávat.\n",
    "\n",
    "* V ploše má bod dva stupně volnosti \n",
    "    * posun podél osy x a podél osy y\n",
    "* V ploše má těleso pak tři stupně volnosti \n",
    "    * posun podél osy x, osy y\n",
    "    * otočení kolem bodu.\n",
    "* V prostoru má bod tři stupně volnosti\n",
    "    * posuny podél os x, y, z \n",
    "* V trojrozměrném prostoru má tuhé těleso 6 stupňů volnosti:\n",
    "    * 3 posuvné (pohyb podél os x, y, z)\n",
    "    * 3 rotační (rotace kolem os x, y, z)\n",
    "\n",
    "> **Vazba** je omezení, které omezuje nebo zakazuje některé stupně volnosti tělesa. Vazby jsou realizovány různými strukturami, jako jsou klouby, vazy, svaly a další tkáně.\n",
    "\n",
    "Každá vazba **odebírá** tělesu jeden nebo více stupňů volnosti. Například loketní kloub odebírá 5 stupňů volnosti a umožňuje pouze flexi a extenzi v jedné rovině.\n",
    "\n",
    "## Klouby\n",
    "\n",
    "![klouby](https://assets.puzzlefactory.com/puzzle/275/058/original.webp)\n",
    "\n",
    "### 1. Kloub kulový (articulatio spheroidea)\n",
    "\n",
    "Vyznačuje se tím, že kulovitá hlavice jedné kosti zapadá do kulovité jamky na druhé kosti. Jedná se o nejpohyblivější tvar kloubu, který umožňuje pohyby ve všech směrech\n",
    "\n",
    "* **Stupně volnosti:** 3 (pohyb ve všech třech rovinách)\n",
    "    * Flexe/extenze (ohýbání/natahování)\n",
    "    * Abdukce/addukce (odtahování/přitahování)\n",
    "    * Rotace (vnitřní/zevní)\n",
    "* **Příklady:**\n",
    "    * **Ramenní kloub:** Umožňuje širokou škálu pohybů paže, jako je zvedání, kroužení a otáčení. \n",
    "    * **Kyčelní kloub:** Umožňuje pohyb nohy ve všech směrech, což je důležité pro chůzi, běh a další aktivity. \n",
    "### 2. Kloub čepový (articulatio trochoidea)\n",
    "\n",
    "Okrouhlý konec jedné kosti zapadá do kroužku, který je tvořen druhou kostí a obklopujícím vazem. Tento typ kloubu umožňuje rotaci v podélné ose kosti.\n",
    "\n",
    "* **Stupně volnosti:** 1 (rotace kolem jedné osy)\n",
    "* **Příklady:**\n",
    "    * **Spojení mezi prvním a druhým krčním obratlem (atlas a axis):** Umožňuje otáčení hlavy do stran. V biomechanice se zkoumá například při analýze otáčení hlavy při řízení auta.\n",
    "\n",
    "### 3. Kloub šarnýrový  (articulatio ginglymus)\n",
    "\n",
    "Umožňuje pohyb kloubu pouze ve dvou směrech (např. dopředu a dozadu) a vyznačuje se tím, že válcovitý konec jedné kosti zapadá do žlábku na povrchu druhé kosti.\n",
    "\n",
    "* **Stupně volnosti:** 1 (flexe a extenze v jedné rovině)\n",
    "* **Příklady:**\n",
    "    * **Loketní kloub:** Umožňuje ohýbání a natahování paže. V biomechanice se zkoumá například při analýze hodu míčem nebo zvedání břemen.\n",
    "\n",
    "### 4. Kloub plochý (articulatio plana)\n",
    "\n",
    "Vyznačuje se tím, že jeho kloubní povrchy jsou v podstatě ploché destičky, které umožňují pouze rotaci a krátké klouzavé pohyby. \n",
    "\n",
    "* **Stupně volnosti:** Omezený pohyb v různých směrech (klouzání po sobě)\n",
    "* **Příklady:**\n",
    "    * **Klouby mezi obratli páteře:** Umožňují drobné pohyby páteře, které se skládají do celkového pohybu. V biomechanice se zkoumá například při analýze držení těla a pohybu páteře při chůzi.\n",
    "    * **Klouby mezi zápěstními a zánártními kostmi:** Umožňují drobné pohyby ruky a nohy, které se podílejí na celkové hybnosti.\n",
    "\n",
    "### 5. Kloub vejčitý (articulatio ellipsoidea)\n",
    "\n",
    "* **Stupně volnosti:** 2 (flexe/extenze a abdukce/addukce)\n",
    "* **Příklady:**\n",
    "    * **Zápěstní kloub:** Umožňuje ohýbání a natahování ruky a pohyb do stran. V biomechanice se zkoumá například při analýze úchopu předmětů a psaní.\n",
    "    * **Hlezenní kloub:** Umožňuje ohýbání a natahování nohy a pohyb do stran (everze a inverze). V biomechanice se zkoumá například při analýze chůze, běhu a skoku.\n",
    "\n",
    "### 6. Kloub sedlovitý (articulatio sellaris)\n",
    "\n",
    "* **Stupně volnosti:** 2 (flexe/extenze a abdukce/addukce) + omezená rotace\n",
    "* **Příklady:**\n",
    "    * **Karpometakarpální kloub palce:** Umožňuje palci pohyb v širokém rozsahu, což je důležité pro uchopování a manipulaci s předměty. V biomechanice se zkoumá například při analýze úchopu a jemné motoriky."
   ]
  },
  {
   "cell_type": "markdown",
   "id": "9af5d5a0-f65d-4e5a-a9cd-4c472919e306",
   "metadata": {},
   "source": [
    "## Pohyby v kloubech\n",
    "\n",
    "Popisujeme tři základní pohyby mezi styčnými plochami kloubu:\n",
    "* rotace\n",
    "* pohyb valivý\n",
    "* pohyb smykový\n",
    "\n",
    "Dále pohyb závisí na počtu os, ve kterých se pohyb děje, a na počtu kostí, které jsou součástí kloubu.\n",
    "* pohyb okolo osy X (rovina frontální) – **abdukce, addukce**\n",
    "* rotační pohyb okolo osy Y (rovina sagitální) – **flexe, extenze**\n",
    "* pohyb okolo osy Z (rovina transverzální) – **vnitřní, zevní rotace**\n",
    "\n",
    "kombinací těchto pohybů vzniká cirkumdukce\n",
    "\n",
    "## Druhy kloubů dle počtu os a tvaru styčných ploch\n",
    "\n",
    "Rotační klouby můžeme dělit na:\n",
    "* **Klouby tříosé** - Pohyb se děje ve všech třech osách. Příkladem takového kloubu je kloub kulovitý.\n",
    "* **Klouby dvojoosé** - Pohyb se děje podle os flexe-extenze a abdukce-addukce. Kloub elipsovitý a kloub sedlovitý.\n",
    "* **Klouby jednoosé** - Obecně se oznčuje jako kloub válcový, v anatomiii se využívá označení:\n",
    "    * kloub šarnýrový (ginglymus)- osa pohybu kolmá na podélnou osu kosti\n",
    "    * kloub kolový – osa otáčení shodná s podélnou osou kosti (radioulnární kloub)\n",
    "\n",
    "Mezi rotační klouby nepatří plochý kloub, který umožňuje jenom translaci.\n"
   ]
  },
  {
   "cell_type": "markdown",
   "id": "ecc00389-1172-469b-90ae-ef2a2f6e675e",
   "metadata": {},
   "source": [
    "## Osteokinematika a artrokinematika\n",
    "\n",
    "> **Osteokinematika** popisuje zřetelné pohyby kostí, které jsou viditelné zvenčí. Jsou to hrubé pohyby, které se dějí mezi dvěma kostmi. Vznikají rotací kolem osy kloubu.\n",
    "\n",
    "Některé příklady jsou:\n",
    "* Flexe a extenze (ohýbání a natahování)\n",
    "* Abdukce a addukce (odtažení a přitažení)\n",
    "* Laterální (zevní) rotace a mediální (vnitřní) rotace\n",
    "\n",
    "Osteokinematika se liší od artrokinematiky.  \n",
    "\n",
    "> **Artrokinematika** popisuje malé pohyby, které se dějí na samotné kloubní ploše. Pohyby jsou valivé, klouzavé/posuvné a rotační.\n",
    "\n",
    "![Artrokinematika](https://www.physio-pedia.com/images/thumb/7/7a/Arthrokinematics.png/600px-Arthrokinematics.png)\n"
   ]
  },
  {
   "cell_type": "markdown",
   "id": "079e4887-c583-4081-8f2c-76bea49a8ec2",
   "metadata": {},
   "source": [
    "## Rozsah pohybů\n",
    "\n",
    "| Část těla/kloub | Pohyb | Rozsah pohybu |\n",
    "|---|---|---|\n",
    "| Hlava a krk | flexe | 60° |\n",
    "|  | extenze | 75° |\n",
    "|  | sunutí hlavy horizontálně |  |\n",
    "|  | lateroflexe | 45° |\n",
    "|  | rotace | 80° |\n",
    "| Trup | ventrální flexe | 45–50° |\n",
    "|  | dorzální flexe (extenze) | 25° |\n",
    "|  | lateroflexe | 25–30° |\n",
    "|  | rotace | 30–45° |\n",
    "| Lopatka | retrakce | 25° |\n",
    "|  | protrakce | 25° |\n",
    "|  | elevace | 55° |\n",
    "|  | deprese | 55° |\n",
    "|  | zevní rotace (anteverze) | 60° |\n",
    "|  | vnitřní rotace (retroverze) | 60° |\n",
    "| Kloub ramenní | ventrální flexe | 90–100° |\n",
    "|  | dorzální flexe (extenze) | 40–60° |\n",
    "|  | abdukce | 90–95° |\n",
    "|  | addukce | 0°, přes osu těla 75° |\n",
    "|  | zevní rotace | 90° |\n",
    "|  | vnitřní rotace | 90° |\n",
    "|  | horizontální abdukce | 45° |\n",
    "|  | horizontální addukce | 135° |\n",
    "| Kloub loketní | flexe | 135–145° |\n",
    "|  | extenze | 0–5° |\n",
    "| Předloktí | supinace | asi 180° |\n",
    "|  | pronace | asi 180° |\n",
    "| Zápěstí | palmární flexe | 70–90° |\n",
    "|  | dorzální flexe | 65–85° |\n",
    "|  | radiální dukce | 15–20° |\n",
    "|  | ulnární dukce | asi 45° |\n",
    "| Prsty ruky | flexe | 15–45° |\n",
    "|  | extenze | 0–20° |\n",
    "|  | abdukce | 50–70° |\n",
    "|  | addukce | 0° |\n",
    "| Kloub kyčelní | flexe | 130° |\n",
    "|  | extenze | 30° |\n",
    "|  | abdukce | 45° |\n",
    "|  | addukce | 0–45° |\n",
    "|  | zevní rotace | asi 15° |\n",
    "|  | vnitřní rotace | asi 35° |\n",
    "| Kloub kolenní | flexe | asi 160° |\n",
    "|  | extenze | 0° |\n",
    "|  | zevní rotace (jen ve flexi) | asi 40° |\n",
    "|  | vnitřní rotace (jen ve flexi) | 5–10° |\n",
    "| Kloub hlezenní | plantární flexe | asi 30° |\n",
    "|  | dorzální flexe | asi 20° |\n",
    "|  | supinace |  |\n",
    "|  | pronace |  |\n",
    "| Dolní kloub zánártní | inverze nohy | 20°–30° |\n",
    "|  | everze nohy | 5°–15° |\n",
    "| Prsty nohy | flexe | 45° |\n",
    "|  | extenze | 70° |\n",
    "|  | abdukce | 5°–25° |\n",
    "|  | addukce | 5°–25° |"
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.10.12"
  }
 },
 "nbformat": 4,
 "nbformat_minor": 5
}